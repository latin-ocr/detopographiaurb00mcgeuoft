PRAEFATIO.

Conatus sum hoc libello Nebucadnezaris et Nabopolas-
saris, patris eius, inscriptionibus, quae ad aedificia ab illis
exstructa pertinent, collectis ac dispositis quam accuratissime
veterem Babylonem describere, cuius et pulchritudo et mag-
nitudo ab antiquis summis laudibus effertur cuiusque ruina
etiamnunc speciosa est.

De Babylone cum multa tradita esse videantur, tamen
pauca certa habemus. Quamquam enim et a Graecis scripto—
ribus et ex fontibus vernaculis multa accepinmS‚ tamen quae-
cunque de illius loci natura proferuntur, pleraque tam difficilia
atque obscura sunt, ut haud scio an multa adhuc parum recte
intellecta sint. Quare nova quaestione opus esse videtur, qua
spero me adiutum scientia rerum Assyriacarum hac aetate
mirum quantum progressa nonnulla vel nova inventurum vel

rectius constituturum esse.

